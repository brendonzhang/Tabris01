
觀自在菩薩，行深般若波羅密多時，照見五蘊皆空，度一切苦厄。舍利子！色不異空，空不異色；色即是空，空即是色。受想行識，亦復如是。舍利子！諸法空相，不生不滅、不垢不淨、不增不減。是故，空中無色，無受想行識、無眼耳鼻舌身意、無色聲香味觸法。無眼界乃至無意識界，無無明亦無無明盡，乃至無老死亦無老死盡。無苦集滅道，無智亦無得。以無所得故，菩提薩埵，依般若波羅密多故，心無罣礙；無罣礙故，無有恐怖，遠離顛倒夢想，究竟涅槃。三世諸佛，依般若波羅密多故，得阿耨多羅三藐三菩提。故知般若波羅密多，是大神咒、是大明咒、是無上咒、是無等等咒，能除一切苦真實不虛。故說般若波羅密多咒。即說咒曰：揭諦揭諦，波羅揭諦，波羅僧揭諦，菩提薩婆訶。

南無佛馱耶　南無達摩耶　南無僧伽耶　南無觀自在菩薩摩訶薩　具大悲心者　怛姪他　唵　斫羯囉伐底　震多末尼　摩訶跋蹬迷　嚕嚕嚕嚕　底瑟吒　爍囉阿羯利　沙夜吽　婆莎訶　唵　鈸蹋摩　震多末尼　爍囉吽　唵　跋喇陀　跋亶謎吽